SUPSI 2022-23  
Corso d’interaction design, CV427.01  
Docenti: A. Gysin, G. Profeta  

Elaborato 3: Manipolazione

# DualTheremin
Autore: Sara Prada
[MediaPipe demo-ES6](https://saraprada.github.io/DualTheremin/)

## Introduzione e tema
Il progetto si focalizza sulla creazione di un sistema di interfaccia innovativo che consente all'utente di interagire utilizzando i propri gesti o la posizione delle mani, tramite la tecnologia di computer vision. Questo progetto in particolare è denominato "DualTheremin" e il macrotema è la musica e lo sviluppo di uno strumento musicale virtuale, il Theremin, ma con la possibilità di suonarlo attraverso due oscillatori contemporaneamente.  

## Riferimenti progettuali
Come riferimenti progettuali sono stati presi in considerazione due interfacce con caratteristiche diverse, una che privilegia la tipica interazione del Theremin e una che invece privilegia la grafica delle diverse onde sonore prodotte dal Theremin, così si è voluto unire queste due funzionalità e regalare un'esperienza sia sonora che visiva.

[Femurdesign](https://femurdesign.com/theremin) <br>
[Theremix](https://theremin.app/) 

Un'altro importante spunto del progetto è John Cage, un grande esponente della musica che ha sperimentato molto sia per quanto riguarda il suono che per la grafica e la composizione degli spartiti.

## Design dell’interfaccia e dell’interazione
Il design dell'interfaccia è pensato per dar spazio ed importanza all'esperienza visiva caratterizzata da 2 forme geometriche pure, il cerchio e il quadrato, entrambe duplicate 5 volte per ricordare il pentagramma di uno spartito, che si ricreano sul canvas in loop. La particolarità del progetto è che diversamente dall'interazione usuale del Theremin dove si utilizzano due mani per controllare il pitch e il volume, qui attraverso l'utilizzo del dito indice si controllano entrambi i valori sfruttando l'asse delle "X" e delle "Y". Il colore è collegato all'interazione dell'interfaccia in quanto sull'asse delle "X" si trovano tinte di blu o di arancione partendo da sinistra in cui si trovano le tinte più scure per collegarlo al suono più grave delle note, mentre a destra ci sono tinte più chiare per collegarle al suono più acuto.



